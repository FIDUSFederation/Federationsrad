Minnesanteckningar Fidus Federationsråd 2024-04-12

**Närvarande**

-   Pål Axelsson, SWAMID, ordförande Fidus federationsråd

-   Tomas Ericsson, Skolverket

-   Thomas Nilsson, Skolverket

-   Robert Rhudin Sundin, Skolfederation

**Agenda**

1.  Välkommen

2.  Fastställande av agenda

    Dagordningen fastställdes

3.  Övriga frågor

    a.  Granskning av Skolons ytterligare kompletterande ansökan i
        rollen som federationsoperatör.

        1.  Den 10 april inkom ett bestyrkande från Skolon utfärdat av
            Björn Bengtsson, CEO 2BSEC Group där han bestyrker att
            Skolon har implementerat ett riktigt ledningssystem för
            informationssäkerhet (LIS/ISMS) och genomför ett projekt för
            att implementera informationssäkerhet som en naturlig del av
            det löpande arbetet och ett lagspel där alla i
            organisationen har en roll att spela.

            Vidare informerar han om att Skolon arbetar mot en certifiering enligt
            ISO 27001:2022 under Q2 2024, där en första steg 1 revision har
            genomförts utan några större anmärkningar och han kan inte se några
            anledningar till att Skolon inte skulle få sin certifiering under Q2.
            
            Federationsoperatör ska bedriva ett systematiskt och riskbaserat
            informationssäkerhetsarbete med stöd av standarderna SS-EN ISO/IEC
            27001 Informationsteknik - Säkerhetstekniker - Ledningssystem för
            informationssäkerhet - Krav och SS-EN ISO/IEC 27002
            Informationsteknik - Säkerhetstekniker - Riktlinjer för
            informationssäkerhetsåtgärder eller motsvarande. Kravet enligt
            interfederationsramverket är att federationsoperatör som inte är en
            statlig myndighet ska styrka att ett sådant
            informationssäkerhetsarbete bedrivs genom certifiering eller revision.
            Revision ska utföras av en oberoende extern revisor med kompetens inom
            informationssäkerhet och i enlighet med god revisionssed.
            
            Det framgår inte i bestyrkandet hur revisionen är genomförd.
            
            Federationsrådet uppfattar att steg 2 av ISO 27001-revision kommer att
            vara genomförd under Q2 och givet 2BSEC Group:s uppfattning är en
            certifiering nära förestående under Q2.
            
            Federationsrådet rekommenderar styrgruppen att besluta att Skolons
            anslutningsarbete till Fidus påbörjas och att när certifieringen är
            genomförd är Skolon antagen som medlem i Fidus.

4.  Nästa möte

    Federationsrådet kallas när behov uppstår.

5.  Avslut
