# Minnesanteckningar Fidus Federationsråd 2022-10-10

### Närvarande
* Pål Axelsson, SWAMID
* Björn Mattsson, Sunet
* Stefan Halén, Skolfederation
* Niklas Leide, Skolverket
* Thomas Nilsson, Skolverket
* Tomas Ericsson, Skolverket

### Förhinder
* Rasmus Larsson, Skolfederation

## Agenda
1. Välkommen
2. Fastställande av agenda
	Dagordningen fastställdes

4. Tjänster i Fidus

	a) Skolverkets Digitala Provtjänst

	b) Verksamhetsförlagd utbildning (VFU-portalen och VFU-portföljen)

	c) Fidus Testverktyg för att verifiera identitetsutfärdare

5. Förändringar i Fidus federationsramverk
	Skolverket presenterade ett förslag på mindre förändringar av Fidus Ramverk. Tills nästa möte ska Skolverket ta fram förslag på ny text på några få avsnitt, se bialaga nedan.

	Alla på mötet ansåg att förslaget till förändringar var bra och federationsrådet rekommenderar styrgruppen att besluta om förändringarna.

6. Övriga frågor

	a) Ytterligare representant från Skolverket

	I Fidus federationsramverk är antalet representanter per federation inte bestämt vilket ger att en till går bra.

9. Nästa möte

	15 November 13.00

9. Avslut


***

## Bilaga: Beslutsunderlag Skolverkets Digitala Provtjänst
### Tjänstens namn
Provtjänsten för Nationella Prov.

### Tjänstens ägare
Statens Skolverk

### Beskrivning av tjänsten
Skolverket utvecklar en provtjänst som blir en helhetslösning för planering, genomförande och resultathantering för digitala nationella prov och bedömningsstöd.

Denna provtjänst innefattar:
* Provplattformen: upphandlad och vidareutvecklas utifrån Skolverkets krav
* System för användarprovisionering och åtkomst som utvecklas av Skolverket.

### Tjänstens målgrupp relaterat till FIDUS
Målgrupper som tjänsten vänder sig till och som får åtkomst via FIDUS är:
* Provkonstruktörer hos universitet och högskolor
* Elever
* Skolpersonal

### Syfte för anslutning till FIDUS
Skolverket har tagit beslutet att åtkomsten till plattformen ska bli federerad. Skolverket vill också erbjuda möjlighet at ansluta sig till tjänsten via olika federationer, vilket är syftet med FIDUS.

### Kontaktuppgifter hos tjänstens ägare vid anslutning till FIDUS
* Niklas Leide
* ____Kontaktuppgifter publiceras inte publikt____

## Bilaga: Beslutsunderlag Verksamhetsförlagd utbildning (VFU-portalen och VFU-portföljen)
### Tjänstens namn
Verksamhetsförlagd utbildning (VFU-portalen och VFU-portföljen)

### Tjänstens ägare
Stockholms universitet

### Beskrivning av tjänsten
VFU-portalen är ett placeringsverktyg för lärarstudenters VFU på skola och förskola.

VFU-portföljen är ett pedagogiskt verktyg för lärarstudenter under deras VFU-kurser.

Tjänsten används av Stockholms universitet, Gymnastik- och idrottshögskolan, Kungliga musikhögskolan, Kungliga tekniska högskolan, Konstfack, Stockholms konstnärliga högskola och Södertörns högskola.

### Tjänstens målgrupp relaterat till FIDUS
* VFU-handläggare och VFU-handledare på skolor hos skulhuvudmän.

### Syfte för anslutning till FIDUS
Syftet med anslutning till FIDUS är att göra inloggning och anslutning via skolfederation för kommunanställda mer automatiserat och säkert. Alla IDP:er som vi har i vårt metadata-flöde från Skolfederationen finns i FIDUS redan.

### Kontaktuppgifter hos tjänstens ägare vid anslutning till FIDUS
* Pernilla Hjort
* ____Kontaktuppgifter publiceras inte publikt____

## Bilaga: Beslutsunderlag Fidus Testverktyg för att verifiera identitetsutfärdare
### Tjänstens namn
Fidus Testverktyg för att verifiera identitetsutfärdare

### Tjänstens ägare
Statens Skolverk

### Beskrivning av tjänsten
Testverkyget för att verfiera och kontrollera att en skolhuvuvudmans identitetsutfärdare skickar korrekt information i sitt identitetsintyg. Vidare finns funktion för att validera om multifaktorinloggning har genomförts.

### Tjänstens målgrupp relaterat till FIDUS
Målgrupper som tjänsten vänder sig till och som får åtkomst via FIDUS är:
* Teknisk personal som administrerar skolhuvudmännens identitetsutgivare
* Skolpersonal vid felsökning

### Syfte för anslutning till FIDUS
Att tillse så att rätt information skickas från identitetsutgivare till anslutna tjänster i Fidus, särskilt Skolverkets Digitala Provtjänst.

### Kontaktuppgifter hos tjänstens ägare vid anslutning till FIDUS
* Niklas Leide
* ____Kontaktuppgifter publiceras inte publikt____

## Bilaga: Förslag på ändringar av Fidus ramverk

### FIDUS-interfederationsramverk
* Stycket under Tillitsnivåer som inleds med "I tillägg till detta..." där Skolverket rekommenderar MFA föreslås att det stryks då Skolverket i förekommande fall avser att följa DIGG:s tillitsramverk vid kravställningen.
* Som effekt av ovan utgår bilagan MFA för federerad användning av Skolverkets tjänster som länkar till dokumentet med rubriken "Krav på multifaktorsautentisering för Skolverkets tjänster i FIDUS”
* Under Tillitsnivåer förtydligas att man inte bara ska ha öppet publicerade regler för tillitsnivåer i identitetsintyg utan också att man ska ha förmågan att använda dem

### Deklaration av medlemskap i FIDUS
* Förtydliga skrivningen "För federationsverksamhet vid var tid kunna uppvisa ett giltigt certifikat avseende aktuell version av ISO/IEC 27001" ändras till ”För federationsverksamheten ska ledningssystemet för informationssäkerhet följa SS-ISO/IEC 27001 eller därmed jämställbara internationella versioner av standarden". 
